---
title: Utredning av sikkerheten i demokratiske prosesser i Norge
author: Proactima
layout: post
date: 2018-11-06
description:
image: "/images/grunerlkka-1178530_640.jpg"
image_alt: Grünerløkka Scenery Winter Cold Church
---
> "Proactima dro det lengste strået i konkurransen om Kommunal- og moderniseringsdepartementets prosjekt «Utredning av sikkerheten i demokratiske prosesser i Norge». Utredningen er en del av arbeidet med ny valglov i Norge; et arbeid som går i regi av regjeringens valglovutvalg.
>
> Vi skal belyse ulike aspekter ved sikkerheten i og rundt valgprosessen, sier prosjektleder Anne-Kari Valdal, som synes det er inspirerende å jobbe med så profilerte og dagsaktuelle problemstillinger.
>
> I utredningen skal Proactima vurdere hvilke konsekvenser ulike utfordringer kan ha for de demokratiske prosessene og tilliten til disse. I tillegg skal selskapet gi råd om hvordan valgmyndigheter, både sentralt og lokalt, best kan ivareta dette.
>
> Ikke minst er aspekter rundt digitalisering, cybersikkerhet og trusler knyttet til påvirkningskampanjer høyaktuelle temaer inn i utredningen.
>
> Proactima har tilbudt et tverrfaglig og svært kompetent team, som består av fire ansatte i Proactima i tillegg til fire eksterne personer."

[Full artikkel](https://proactima.com/2018/11/06/utreder-sikkerheten-i-demokratiske-prosesser/?lang=no)